# Comments

	print 88 * 3 - 4 + 29

Code wordt snel onoverzichtelijk en onbegrijpelijk voor andere programmeurs en jouw future-self. Het kan daarom handig zijn om *comments* te plaatsen om duidelijk te maken aan jezelf, en andere programmeurs wat dat stukje code doet in context van het programma. Dit doe je door middel van `#` gevolgd door jouw commentaar. Zoals bijvoorbeeld hieronder.

	# compute horizontal rotation
	print 88 * 3 - 4 + 29

Python negeert comments bij het uitvoeren van je programma: het is dus geen code en dient slechts om jou en je medeprogrammeurs de code te laten begrijpen. Gebruikelijk is om comments te plaatsen *boven* de regel of het blok code waar de comment op slaat.

Goede comments schrijven is een kunst op zich, en leer je veelal door ervaring. Een houvast hierbij is om een korte comment per blok code te schrijven. Gebruik hierbij geen volzinnen, en probeer maximaal 4-5 woorden te gebruiken.

(Je vraagt je nu waarschijnlijk af wat een blok code is. Hiermee bedoelen we een stukje samenhangende code van een aantal regels lang. Je zult namelijk merken dat je vaak meer dan één regel nodig hebt om iets te bereiken.)
