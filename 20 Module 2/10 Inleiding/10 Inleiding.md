# Module 2: DNA-matching

Een bekend probleem in biologie is het begrijpen van de structuur van
DNA-moleculen en de rol van verscheidene specifieke structuren die een bepaalde
functie vervullen. Een DNA-sequentie wordt meestal gerepresenteerd als een
sequentie van vier nucleotiden: adenine (A), cytosine (C), guanine (G), or
thymine (T). Hierdoor kunnen alle DNA-sequenties gerepresenteerd worden als een
string met een alfabet van de vier symbolen. Een voorbeeld van zo een string is
AAACAACTTCGTAAGTATA.

![](DNA_sequence_wikimedia.svg){:.inline}

Een DNA-sequentie kan informatie bevatten dat direct invloed heeft op de
werking van een levend organisme. Een manier waarop men probeert te begrijpen
wat een onbekende DNA-sequentie voor informatie bevat is deze vergelijken met
DNA-strings uit een bibliotheek waarvan de structuur en informatie al bekend
is. Het idee hierachter is dat vergelijkbare structuur een vergelijkbare
informatie impliceert. Simpele organismen zoals bacteriën hebben al miljoenen
nucleotiden in hun DNA-sequentie. Een menselijk chromosoom heeft iets in de
orde van grootte van 246 miljoen nucleotiden te hebben. Dit betekent dat elke
vorm van matching in de bibliotheek efficiënt moet gebeuren om bruikbaar te
zijn.

In deze opdracht gaan we aan de slag met het vergelijken van en werken met
DNA-strings. Zo kun je inzicht krijgen in de problemen waar onderzoekers die
bezig zijn met DNA-string matching mee kampen.
